<html>
<head>
<title>הלל - ארגון סיוע ליוצאים</title>
<META  charset="utf-8">

<link rel="stylesheet" type="text/css" href="menu.css">
<script src="menu.js"></script>

</head>
<body onLoad="mark()">
<div class=generaldiv>
<div class=koteret>
	<script> document.write(title1)</script>
		<script> document.write(msg)</script>
	</div>
	<div id=center1>
	<div class=content1>
			<h1>ארגוני סיוע ליוצאים - עמותת הלל</h1>
		<p>
		קיימים מספר ארגונים שפועלים בכדי לסייע ליוצאים בשאלה ולהקל עליהם את ההשתלבות בעולם החדש שהם עוברים אליו. הארגון הוותיק הוא הלל, שהחרדים אוהבים להפחיד מפניו את הילדים שחס וחלילה לא יחשבו לפנות אליו אם ירצו לצאת בשאלה. בשנים האחרונות הוקמו עוד שני ארגונים שנקראים "יוצאים לשינוי", ו"ובחרת". 
			</p><p>

		הלל הוא הארגון הוותיק והגדול ביותר לסיוע ליוצאים בשאלה בהשתלבות בעולם החילוני. שם הארגון נגזר מראשי התיבות "האגודה ליוצאים לשאלה". 
		לאחר תהליך קבלה שכולל מפגש עם עובדת סוציאלית ומבטיח שהיוצא נטול עבר פלילי או חובות כבדים, היוצא מצטרף לקהילת הלל. 
	</p><p>

הלל מארגנת המון מפגשים חברתיים ליוצאים שזה כולל ארוחות שישי שבועיות, טיולים וימי כיף, ומפגשים שבועיים בדיונים על נושאים שונים. המפגשים החברתיים נועדו להקל על תחושת הבדידות המלווה את היוצאים בשאלה ולאפשר יצירת קשר עם אנשים שחוו תהליך דומה, ותחושת שייכות. 
	</p><p>

הארגון מחזיק גם בדירת מקלט לחרדים שיצאו בשאלה ונתקעו בלי בית לאחר שהמשפחה לא מוכנה לתת להם קורת גג, וכן בדירת חירום בה יכול יוצא להתגורר בשלבים הראשונים של היציאה. לארגון יש גם מחסן בגדים שיוצאים בשאלה יכולים לקחת ממנו בגדים אם אין להם אמצעים לרכוש בגדים או שהם עדיין לא מכירים את אופנת הלבוש החילונית. 
	</p><p>

בנוסף הלל מעסיקה עובדת סוציאלית שזמינה ליוצאים, ומארגנת פסיכולוגים מתנדבים שמסייעים בטיפול ביוצאים המבקשים להסתייע בשרות פסיכולוגי במחיר מוזל. הלל גם מסדרת לכל יוצא מלווה אישי שמתנדב לסייע לו בהתאקלמות בעולם החדש. 
	</p><p>


להלל יש המון מתנדבים בהמון תחומים שמשקיעים בעזרה ליוצאים בשאלה: החל במתנדבים שמסייעים ליוצא במהלך הגיוס לצבא, דרך מציאת מקומות תעסוקה מתאימים, מורים פרטיים ממגוון מקצועות לסיוע בהשלמת בגרויות ובהשכלה גבוהה, ויועצים משפטיים שיכולים לסייע בסיבוכים משפטיים שחלק מהיוצאים בשאלה נתקלים בהם. 
הלל גם מחלקת מלגות לימודים ליוצאים בכדי להקל עליהם להשתלב גם בהשכלה הגבוהה. 
	</p><p>


לפני כשלוש שנים, בעקבות פעילותה של חברת הכנסת עדי קול מ"יש עתיד", המדינה התחילה להשתתף במימון העמותה בסכום של 3 מיליון שקל בשנה בכפוף לתרומות חיצוניות שהעמותה תגייס באותו הסכום. מאז הפעילות של הלל מתרחבת והארגון מקבל לשורותיו יוצאים רבים יותר ומשקיע בהם יותר. 
</p>
		<a href="https://www.hillel.org.il/" target="_blank">דף הבית של עמותת הלל</a>
<br>
<br>
		<a href="http://www.haaretz.co.il/magazine/ayelet-shani/.premium-1.2706530" target="_blank">ראיון עם יאיר הס מנכ"ל הלל</a>
	</div>
	<div id=sidebar>
	<ul dir=rtl id=side>
	</ul>
	</div>
	</div>
	<div id=footer>
			<script> document.write(rights)</script>
	</div>
	</div>
</body>
</html> 
