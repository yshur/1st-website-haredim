<html>
<head>
<title>החרדים הספרדים</title>
<META  charset="utf-8">

<link rel="stylesheet" type="text/css" href="menu.css">
<script src="menu.js"></script>

</head>
<body onLoad="mark()">
<div class=generaldiv>
<div class=koteret>
	<script> document.write(title1)</script>
		<script> document.write(msg)</script>
	</div>
	<div id=center1>
	<div class=content1>
			<h1>החברה החרדית- הזרם הספרדי</h1>
	<p>
	הספרדים הם החרדים המזרחיים ממגוון ארצות המוצא
	המוסלמיות, מצפון אפריקה ועד עירק ופרס. החרדים שמוצאם
	בארצות המזרח נקראים "ספרדים", על שם גולי ספרד שאחד
	מבניהם חיבר את ספר ההלכות "שולחן ערוך" על פיו המזרחיים
	נוהגים. הרב עובדיה יוסף שכיהן כרב הראשי לישראל שאף
	לבטל את המסורות והמנהגים העדתיים וליצור ציבור 
	גדול ומאוחד שנשמע להלכות השולחן ערוך (ובמשתמע נשמע להלכותיו של הרב עובדיה עצמו שאחראי על הפרשנות של השולחן ערוך). 
		</p><p>

	התרבות החרדית זרה לרוח המזרחית המקורית כפי שהייתה
	בארצות האיסלאם, והיא תוצאה של קליטת תלמידים מזרחיים
	בישיבות ליטאיות לאחר קום המדינה. התבססותה של מפלגת ש"ס
	שהצליחה למצב את הרב עובדיה יוסף כמנהיג המזרחי, ביססה את החרדיות כמייצגת האותנטית היחידה של היהדות בהרבה בתי כנסת מזרחיים. 
	</p><p>

	הספרדים בראייתם כפופים להנהגה הליטאית ומשתדלים
	להתקבל למוסדות חינוך ליטאיים. כמעט כל הילדים של בכירי
	שס לומדים בישיבות ליטאיות וכך הבכירים הללו חוששים
	לצאת כנגד הליטאים. רובם של החרדים הספרדים הם חוזרים
	בתשובה או ילדים של חוזרים בתשובה. החוזרים בתשובה סובלים מאפליה קשה בקבלת ילדים למוסדות חינוך או ביכולת לגור בבנינים בהם יש ועדת קבלה אשכנזית. 
	</p><p>

	החרדים הספרדים, כמו החילונים המזרחיים, מאוד ימניים. עם
	זאת החרדיות המזרחית מקצינה את הימניות והרבה פעמים
	גולשת לגזענות בהשראת הדת שמשווה בין ערבים לחמורים
	וטוענת ש"אתם קרויים אדם ואין הגויים קרויים אדם". וכך
	בשונה מהליטאים שיש להם מסורת שצריך להימנע מהתגרות
	באומות ומפיקוח נפש - הספרדים מרבים להתלהם כנגד ערבים ועובדים זרים למרות שזה לא נוגע אליהם ישירות.  
	</p><p>

	מפלגת ש"ס הוקמה ב1984 על ידי הרב שך בעבור החרדים 
		המזרחיים שלא זכו לייצוג במפלגת אגודת ישראל. לאחר שהרב
		עובדיה הודח ממשרת הרב הראשי לישראל על ידי המפד"ל, הוא
		עבר להנהיג את ש"ס. ש"ס עם אריה דרעי ניפקו מסע תעמולה
 נרחב לפיו הרב עובדיה הוא "מרן גדול הדור" שחייבים לשמוע בקולו. המעמד המתחזק של הרב עובדיה לצד גלים גדולים של חזרה בתשובה בתחילת שנות התשעים, 
	תרמו להתחזקותה של מפלגת שס. 
	</p><p>

	כעת, לאחר שהרב עובדיה נפטר, הדבק שאיחד בין כלל הציבור
	המזרחי נפגם ושס נחלשה מאוד. יש את נאמני אמנון יצחק
	שהחליט להילחם בשחיתות הש"סית, יש את הרב אמסלם שנלחם
	כנגד ההחמרה והקיצוניות ההלכתית בנושאי גיור וקורא
	ללימודי ליבה ולגיוס לצבא. ויש עוד הרבה אינטריגות
	פוליטיות בין החצרות של הרבנים השונים: יצחק יוסף, שלמה
	עמאר, ראובן אלבז ועוד. הפילוג שממש נגס בכוחה של שס הוא התמודדותו של אלי ישי לכנסת במפלגת "יחד". ישי כפוף כיום לרב מאיר מזוז שממשיך להיות עצמאי ולא תומך בש"ס. 
	</p>
	</div>
	<div id=sidebar>
	<ul dir=rtl id=side>
	</ul>
	</div>
	</div>
	<div id=footer>
			<script> document.write(rights)</script>
	</div>
	</div>
</body>
</html> 
