<html>
<head>
<title>גורמים ליציאה בשאלה</title>
<META  charset="utf-8">

<link rel="stylesheet" type="text/css" href="menu.css">
<script src="menu.js"></script>

</head>
<body onLoad="mark()">
<div class=generaldiv>
<div class=koteret>
	<script> document.write(title1)</script>
		<script> document.write(msg)</script>
	</div>
	<div id=center1>
	<div class=content1>
	<h1>הגורמים של יציאה בשאלה</h1>
			<h2>תלות ברבנים וב"מה יגידו"</h2>
	<p>
	הכניעה לרבנים ולדעת תורה - בחסידויות מסוימות הקהילה
	החסידית ממש שולטת על חייו של הפרט בכל דבר, וישנם כאלו
	שזה מתפוצץ אצלם והם יוצאים בשאלה. גור וסלונים הן
	הידועות במעורבותם של מדריכים רבנים ביחסי האישות של
	זוגות נשואים ובהוראותיהם המחמירות בעניינים אלו
	. הסיפור האחרון של ההתאבדות של אסתי ויינשטיין התחיל
	בכך שכשהיא התחתנה לא הסכימו לבעלה להיות איתה מעבר לפעמיים בחודש, ובעלה אף לא קרא לה בשם אף פעם. יוצאת בשאלה שהייתה נשואה כשנה וחצי סיפרה כי
	היא ובעלה לא התנשקו מעולם, והיחסים ביניהם היו קורקטיים כמו של שותפים לדירה.
	</p>
			<h2>מעמד האישה</h2>
	<p>

	מעמד האישה - למרות שהאישה הרבה פעמים היא המפרנסת
	ומשכילה יותר, המעמד הוא של הגבר שלומד תורה. הצורך
	לנהוג בצניעות גורם להושבתם של נשים מאחורה באוטובוסי
	"מהדרין". ישנן נשים שמרגישות סוג ב' כי התכלית החרדית
	היא ללמוד תורה, ואילו על נשים נאסר ללמוד תורה, ותכליתן
	היא רק לסייע לבעלים ולילדים ללמוד תורה. ובנוסף, היא
	צריכה להיזהר בכל צעד שהגברים לא יסתכלו עליה.
	</p>
			<h2>ערעור המסגרת המשפחתית</h2>
	<p>
	גירושין - הרבה פעמים כשזוג חרדי צעיר מתגרש, אחד
	מהצדדים יוצא בשאלה כחלק מערעור השייכות שלו לקהילה. מכיוון שגירושין לא נהוגים בחברה החרדית וזהו מהלך שקצת חורג מהנורמה. 
		</p><p>

	ערעור המסגרת המשפחתית – הרבה מקרים של חזרה בשאלה היו
	לאחר שההורים התגרשו והמסגרת המשפחתית קצת התערערה, ואז
	הילדים חשים בנוח לשבור את המסגרת 
	החרדית הנוקשה ולצאת בשאלה. 
	</p>
			<h2>הפרעות קשב</h2>
	<p>
	הפרעות קשב וריכוז - מכיוון שהתכלית היא לימוד תורה
	, ומאידך אין מודעות לקשיי למידה, תלמידים בעלי הפרעות
	קשב וריכוז שלא מצליחים ללמוד בצורה טובה נחשבים פחות במוסדות החינוך החרדיים, והם יכולים לצאת בשאלה כתוצאה מכך שהם מרגישים שהחברה הלומדת לא מתאימה להם. 
</p>
		<h2>חופש עצמאות ואינדבדואליזם</h2>
<p>
רצון לעצמאות ולחופש - בחברה החרדית יש המון הגבלות
 ואיסורים. כך לדוגמא
, גם אני שלמדתי בישיבה פתוחה יחסית, 
	 היה אסור לנו לעשות רישיון נהיגה, להחזיק במכשיר
	 סלולרי, לשמוע רדיו, ללכת עם כיפה בלי סרט, ללכת עם גרביים לבנות, וכמובן אסור להתגייס לצבא או לצאת לעבוד. היציאה מהמסגרת החינוכית החרדית מאפשרת המון חופש ועצמאות. 
	</p><p>

רצון בסיסי ליהנות מהחיים - הרבה צעירים שרוצים ליהנות מזוגיות חופשית עוד לפני נישואין מחייבים בוחרים לצאת בשאלה ו"ליהנות מהחיים". 
גם אנשים שמגלים שהם בעלי נטיות חד-מיניות מתקשים להישאר חרדים ויוצאים בשאלה בכדי שיוכלו לצאת מהארון ולחוש שלמים יותר עם עצמם. 
</p>
		<h2>שאלות באמונה</h2>
<p>
שאלות באמונה - יש הרבה שיש להם שאלות על האמונה החרדית
. האמונה מועברת כמובנת מאליה, שצריך להאמין בה באמונה
 תמימה, וברגע שאדם מבין שמה שלימדו אותו לא נכון או בכלל
 לא בטוח הוא יכול לצאת בשאלה. (לא כולם יבחרו לצאת בשאלה
 בגלל שאלות מכיוון שלצאת בשאלה כרוך במחיר חברתי ואישי
 גבוה, אבל מי שרוצה להרגיש שלם עם עצמו יעשה זאת.) אלו
 יכולות להיות שאלות על הבחירה החופשית והגזירה מראש, על
 קיומו של אלוהים, על בריאת העולם והאבולוציה, על התורה מהשמיים או שהיא נכתבה בידי אדם, על שאלת ההשגחה האלוהית ואירועים כמו השואה.
</p>
		<h2>ניצול</h2>
<p>
ישנם כאלו שחוו פגיעות מיניות ואחרות במסגרות החרדיות השונות – אם זה בבית הספר, בבית הכנסת או במקווה. הפגיעות גרמו להם להבין שזה עולם צבוע שלא מתנהל בצורה נכונה. 

</p>
	</div>
	<div id=sidebar>
	<ul dir=rtl id=side>
	</ul>
	</div>
	</div>
	<div id=footer>
			<script> document.write(rights)</script>
	</div>
	</div>
</body>
</html> 
